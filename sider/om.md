---
title: Valgfag Programmering B
description: '- kode og udvikling på HTX'
published: yes
permalink: /om
---
Programmering B er fra 2025 et studieretningsfag på MAT-PRO-linjen på HTX Slotshaven.

Der undervises i programmeringssproget python.

## Eksamen

Som studieretningsfag er der obligatorisk årsprøve i 2g og afsluttende eksamen i 3g.

[Læs mere om eksamen ↗️]({% link sider/eksamen.md %}).

## Omfang

**2g**: Ca. 56 moduler med 7 timers elevtid.

**3g**: ca. 119 moduler med 25 timers elevtid.

## Grundbøger og undervisningsmateriale

{% include link_by_id.html id="programmering" %}

{% include link_by_id.html id="python-3-docs" %}

{% include link_by_id.html id="skillzam" %}

## Om kunstig intelligens (AI)

Her følger et par pædagogiske ord om brugen af AI i programmering B.

&#x24D8; _Det er meget vigtigt at man bruger AI med omtanke som nybegynder._

AI er ufattelig dygtig til at kode. Men erfaringen viser at uden den grundlæggende forståelse af programmering, render man hurtigt ind i problemer når man bruger AI.

Man kan godt lære at kode med AI. Det kræver dog man har lært at læse og forstå kode først.

Vi bruger AI i undervisningen når det er relevant.

## Læreplan

Undervisningen følger Undervisningsministeriets læreplaner. Her følger et resume.

### Faglige mål

Eleverne skal kunne:

- bruge programmering til at undersøge et emne eller problemområde, med henblik på – via programmets funktion - at skabe
ny indsigt eller til at løse et problem
- behandle problemstillinger i samspil med andre fag
- anvende avancerede konstruktioner i et programmeringssprog
- redegøre for arkitekturen af programmer på forskellige abstraktionsniveauer, herunder relationen mellem brug og funktion
- redegøre for simple specifikationsmodeller og realisere disse i simple velstrukturerede programmer samt teste disse
- rette, tilpasse og udvide avancerede programmer
- demonstrere viden om fagets identitet og metoder
- arbejde inkrementelt og systematisk i programmeringsprocessen.

### Kernestof

Gennem kernestoffet skal eleverne opnå faglig fordybelse, viden og kundskaber.
Kernestoffet er:

- programmeringssprog og elementer i programmers opbygning, herunder variabler, typer, udtryk, kontrolstrukturer,
parametrisering/abstraktionsmekanismer, rekursion, polymorfi og algoritmemønstre
- arkitekturen for programmers interaktion med omgivelserne med henblik på hændelsesstyret interaktion og interaktion
mellem systemer
- generiske programdele og biblioteksmoduler
- arbejdsgange og systematik i programmeringsprocessen, herunder test og fejlfinding
- abstrakte programmeringsbeskrivelser og dokumentation

### Didaktiske principper

Undervisningen organiseres omkring flere temaer og projekter. Disse vælges, så de tilsammen dækker kernestof og
supplerende stof, med henblik på at der er en klar progression i arbejdet med faglige mål og selvstændighed.

Undervisningen tilrettelægges ved brug af anerkendte didaktiske principper, herunder

- _use-modify-create_-progression fra at anvende udleverede programmer til at modificere disse for til sidst selvstændigt at skabe (nye dele af) programmer
- _Stepwise Improvement_, som teknik til trinvis, iterativ og systematisk udvikling af programmer, og
- _Worked Examples_ (kombineret med _faded guidance_), til illustration af eksemplariske løsningsprocesser.

Undervisningsformen differentieres således, at alle elever udvikler sig i undervisningsforløbet. Der veksles mellem overbliksskabende forløb, eksperimenter, øvelser og projekter.

### Referencer

**Læreplan**

{% include link_by_id.html id="laereplan-programmering" %}

**Vejledning til læreplan**

{% include link_by_id.html id="vejledning-programmering" %}


