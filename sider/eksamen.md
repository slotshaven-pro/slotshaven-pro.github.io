---
author: MKM
title: Eksamen
description: '- alt om det afsluttende eksamenprojekt'
permalink: /eksamen
---
Hvis faget udtrækkes, afsluttes Programmering B med eksamen i 3g.

## tl;dr

Et stykke tid før eksamen afleveres et programmeringsprojekt som præsenteres til den afsluttende eksamen.
Aflevering består af (1) kildekoden til et program (produktet) og (2) en synopsis (rapport).
Projektet udarbejdes i grupper af 2-4, men afleveringen er individuel.

I begyndelsen af forløbet afleverer hver gruppe en fælles projektbeskrivelse, som godkendes af vejleder.

I 2g afsluttes året altid med et årsprøveprojekt, som er en mindre udgave af den afsluttende eksamen i 3g.

## Prøveform

- ekstern censur
- mundtlig
- individuel
- varighed ca. 30 minutter
- forberedelse ca. 60 minutter

Prøven indeholder to dele:

- eksamensprojekt
- ukendt opgave som besvares i forberedelsestiden

Tiden fordeles ligeligt mellem eksamensprojektet og den ukendte opgave.

## Projektets arbejdsform

Projektet udarbejdes i grupper på 2-4 elever (undtagelser kræver tilladelse fra vejleder).

Eleverne i en gruppe har fælles ansvar for det afleverede program.

## Projektbeskrivelse

Når grupperne har valgt emne og tema, skal hver gruppe udarbejde en kort projektbeskrivelse, som afleveres.

Projektbeskrivelsen skal godkendes af vejlederen, som sikrer det faglige niveau og indhold, før arbejdet med projektet kan gå i gang.

Projektbeskrivelsen (1 sides tekst i alt, plus figurer) skal omfatte en kort, men klar beskrivelse af konceptet, herunder en sigende titel. Desuden en foreløbig kravspecifikation og et foreløbigt diagram over programmets funktioner og opbygning.

Projektbeskrivelsen skal desuden indeholde en redegørelse for den aftalte rollefordeling i gruppen.

## Aflevering

**Trykt synopsis (rapport)**. (Revideres) Rapporten med bilag afleveres i to trykte eksemplarer på studieadministrationen.

**Elektronisk form.** Rapporten afleveres også i elektronisk form på eksamensopgaven i Lectio.

**Program/produkt.**
Det tilhørende program skal afleveres på et medie, så det kan sikres, at det efterfølgende ikke kan ændres i perioden indtil eksamen.

Software afleveres således som kodefiler på et USB-stik, samt eventuelt i form af et link til et GitHub-repo eller lignende.

## Bedømmelse

Der gives en samlet karakter for præsentationen af eksamensprojektet og besvarelsen af opgaven fra forberedelsen.
