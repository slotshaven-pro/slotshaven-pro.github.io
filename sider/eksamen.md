---
author: MKM
title: Eksamen
description: '- alt om det afsluttende eksamenprojekt'
permalink: /eksamen
---
Som studieretningsfag afsluttes Programmering B med obligatorisk eksamen i 3g.

Et stykke tid før eksamen afleveres et programmeringsprojekt som præsenteres til den afsluttende eksamen.
Projektet udarbejdes i grupper.

I 2g afsluttes året med et årsprøveprojekt. Det er en mindre udgave af den afsluttende eksamen i 3g, dog med intern censur.

### Prøveform

- ekstern censur
- mundtlig
- individuel
- varighed ca. 30 minutter
- forberedelse ca. 60 minutter

Prøven indeholder to dele:

- eksamensprojekt
- ukendt opgave som besvares i forberedelsestiden

Tiden fordeles ligeligt mellem eksamensprojektet og den ukendte opgave.

### Projektets arbejdsform

Projektet udarbejdes i grupper på 2-4 elever.

Eleverne i en gruppe har fælles ansvar for det afleverede.

Kun undtagelsesvis kan det tillades at en elev arbejder individuelt.

### Projektbeskrivelse

Når grupperne har valgt emne og tema, skal der afleveres en projektbeskrivelse.

Projektbeskrivelsen skal godkendes af vejlederen, som sikrer det faglige niveau og indhold, før arbejdet med projektet kan gå i gang.

### Aflevering

**Trykt rapport**. (Revideres) Rapporten med bilag afleveres i to trykte eksemplarer på studieadministrationen.

**Elektronisk form.** Rapporten afleveres også i elektronisk form på eksamensopgaven i Lectio.

**Program/produkt.**
Det tilhørende program skal afleveres på et medie, så det kan sikres, at det efterfølgende ikke kan ændres i perioden indtil eksamen.

Software afleveres således som kodefiler på et USB-stik, samt eventuelt i form af et link til et GitHub-repo eller lignende.

### Bedømmelse

Der gives en samlet karakter for præsentationen af eksamensprojektet og besvarelsen af opgaven fra forberedelsen.
