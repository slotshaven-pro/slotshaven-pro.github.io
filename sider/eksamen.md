---
author: MKM
title: Eksamen
description: '- alt om det afsluttende eksamenprojekt'
permalink: /eksamen
---
Hvis faget udtrækkes, afsluttes Programmering B med eksamen i 3g.

Se også siderne om [Synopsis ↗️]({% link sider/synopsis.md %}) og [Synopsis-skabelon ↗️]({% link sider/synopsis-skabelon.md %}).

## tl;dr

Et stykke tid før eksamen afleveres et programmeringsprojekt som præsenteres til den afsluttende eksamen.
Aflevering består af (1) kildekoden til et program (produktet) og (2) en synopsis (rapport).
Projektet udarbejdes i grupper af 2-3, men afleveringen er individuel.

Om synopsen hedder det i læreplanen at den "...må højst have et omfang af fem til otte normalsider, eksklusiv koder, rutediagrammer, bilag mm.".

I begyndelsen af forløbet afleverer hver gruppe en fælles projektbeskrivelse, som godkendes af vejleder.

## Prøveform

- ekstern censur
- mundtlig
- individuel
- varighed ca. 30 minutter
- forberedelse ca. 60 minutter

Prøven indeholder to dele:

- eksamensprojekt
- ukendt opgave som besvares i forberedelsestiden

Tiden fordeles ligeligt mellem eksamensprojektet og den ukendte opgave.

## Projektets arbejdsform

Projektet udarbejdes i grupper på 2-4 elever (undtagelser kræver tilladelse fra vejleder).

Eleverne i en gruppe har fælles ansvar for det afleverede program.

## Projektbeskrivelse

Hver gruppe skal i fællesskab udarbejde en kort projektbeskrivelse, som afleveres.

Projektbeskrivelsen skal godkendes af vejlederen, som sikrer det faglige niveau og indhold, før arbejdet med projektet kan gå i gang.

Projektbeskrivelsen (1 sides tekst i alt, plus figurer) skal omfatte en kort, men klar beskrivelse af konceptet, herunder en sigende titel. Desuden en foreløbig kravspecifikation og et foreløbigt diagram over programmets funktioner og opbygning.

**Vigtigt**. Alle gruppemedlemmer skal overveje et fokus for deres synopsis. Derfor skal projektbeskrivelsen desuden inkludere "__en beskrivelse af den enkelte eksaminands fokus__" - altså en redegørelse for gruppens arbejdsfordeling og hvert enkelt medlems fokus.

## Aflevering

**Trykt synopsis (rapport)**. Rapporten med bilag afleveres i to trykte eksemplarer på studieadministrationen.

**Elektronisk form.** Rapporten afleveres også i elektronisk form på eksamensopgaven i Lectio.

**Program/produkt.**
Den tilhørende programkode afleveres i form af et link til et offentligt GitHub-repo (eller tilsvarende) og som zip-fil i lectio.
Hvis den samlede programkode er for stor til lectio, afleveres den på et USB-stik.

## Bedømmelse

Der gives en samlet karakter for præsentationen af eksamensprojektet og besvarelsen af opgaven fra forberedelsen.

Bemærk at der ikke gives feedback på afleveringerne forud for eksamen - men at de indgår i det afsluttende standpunkt.
