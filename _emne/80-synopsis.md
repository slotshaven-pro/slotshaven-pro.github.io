---
title: Synopsis
description: '- programdokumentation'
order: 80
---
## Synopsis
En synopsis (bestemt form: synopsen) er en

> kortfattet, mere eller mindre detaljeret udkast til en planlagt film, bog el.lign. (kilde: ordnet.dk).

Vejledning til Programmering B skriver:

> Eksamensprojektet består af et produkt og en **synopsis**. Synopsen skal dokumentere udviklingen af det færdige produkt og har et omfang på 5-8 normalsider, eksklusiv koder, rutediagrammer, bilag mm.

I faget programmering betegner synopsen altså en beskrivelse af og vejledning til et program.
Vejledningen uddyber det således:

> En synopsis skal forstås som en tekst, der skrives til eksaminator og censor som forberedelse til den mundtlige eksamen. Det vil sige, at en synopsis giver censor og eksaminator et overblik over projektet i form af relevante abstrakte dokumentationsformer og passende forklaringer i almindelig tekst. I synopsen inddrages diagrammer og andre visualiseringer, der kan billedliggøre elevernes tanker om struktureringen af deres software. Endvidere gennemgås udvalgte dele af softwaren på kodeniveau.

Synopsen dokumenterer altså det færdige program. Man kan dog med fordel udarbejde sin synopse sideløbende med udviklingen af programmet, idet man løbende forfiner og forbedrer de beskrivelser og diagrammer som man producerer i planlægningsfasen. På den måde indgår synopsen i den iterative udviklingsproces.

Her følger et eksempel på hvordan synopsen kan struktureres. Det er udelukkende vejledende. Særlige forhold kan gøre at kapitler og afsnit skal udelades eller tilføjes.

## Forside
- Titel på projektet
- Navne på elever
- Skole og klasse
- Dato for aflevering

## Indholdsfortegnelse
- Oversigt over afsnit og bilag med sidetal

## Indledning
- Kort præsentation af projektets baggrund og motivation
- Hvad handler projektet om, og hvorfor er det relevant?

## Kort abstract
- Sammendrag af projektets formål, løsning og resultater på 5-10 linjer

## Problemformulering
- Præcis beskrivelse af det problem, projektet adresserer
- Hvilke krav og ønsker ligger til grund for løsningen?

## Funktionsbeskrivelse
- Beskrivelse af programmets funktioner og brugergrænseflade
- Skærmlayout, indtastningsmuligheder og centrale funktionaliteter

## Dokumentation af selve programmet
- Overordnet beskrivelse af programmets opbygning og struktur
- Diagrammer (fx flowchart, klassediagram) og pseudokode for centrale dele
- Forklaring af vigtige variabler, objekter og events

## Test
- Beskrivelse af testmetoder (fx tænke-højt-test eller funktionalitetstest)
- Eksempler på testcases og resultater

## Konklusion
- Opsummering af projektets resultater og erfaringer
- Refleksion over processen og eventuelle forbedringsmuligheder

## Bilag
- Kodeudsnit eller hele kildekoden
- Eventuelle ekstra diagrammer, testdata eller andet relevant materiale
